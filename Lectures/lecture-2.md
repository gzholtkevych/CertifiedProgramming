<H1><b>Тема: Вступ до лямбда-числення</b></H1>

Типізоване лямбда-числення є математичним підґрунтям майже всіх розвинених програмних інструментів верифікації програмного забезпечення класу Proof Assistant.

Виходячи з цього даємо короткий огляд безтипового лямбда-числення, а потім різних типізацій цього числення.

## Безтипове лямбда-числення

Будь-яке числення утворюється мовою виразів (або термів) та правилами спрощення цих виразів.
Правила спрощення визначають уніфікований механізм виведення (обчислень) у цьому численні.

### Синтаксис безтипого лямбда числення

**Словник** безтипого лямбда числення включає

- *зліченну* (**!важливо**) множину $\symbf{V}$ атомарних сутностей, що звуться змінними, а також
- спеціальні символи, що **не входять** до $\symbf{V}$ - $\lambda$; дужка, що відкривається; дужка, що закривається; крапка.

**Cинтаксис** безтипого лямбда числення визначається трьома правилами побудови термів, множина яких позначається через $\symbf{\Lambda}$

```math
\begin{eqnarray}
& \frac{x\in\symbf{V}}{x\in\symbf{\Lambda}} & -\text{конструювання атомів} \\
& \frac{T_1\in\symbf{\Lambda}\quad T_2\in\symbf{\Lambda}}{(T_1\,T_2)\in\symbf{\Lambda}} & -\text{конструювання застосувань} \\
& \frac{x\in\symbf{V}\quad T\in\symbf{\Lambda}}{(\lambda\,x\mathop{.}T)} & -\text{конструювання абстракцій}\end{eqnarray}
```

Кожний терм можна представити його синтаксичним деревом.
Наприклад, терм $$(\lambda\ x\mathop{.}(\lambda\ y\mathop{.}(\lambda\ z\mathop{.}((x\ z)\ (y\ z)))))$$ має наступне синтаксичне дерево

```mermaid
graph TD
    A[x] --> B[y]
    B --> C[z]
    C --> D[ ]
    D --> E[ ]
    D --> F[ ]
    E --> G((x))
    E --> H((z))
    F --> I((y))
    F --> J((z))
```

Прямокутні помічені вузли цього дерева відповідають конструктору абстракції за змінною, що є міткою вузла.

Прямокутні непомічені вузли цього дерева відповідають конструктору застосування.

Листя дерева є круглими іузлами, які відповідають конструктору за змінною, що є міткою вузла.
